# 悲情赋

一倾心痴情梦里人，再重逢黄泉路上魂。恨此生成空恋，叹来世枉生悲。时不来命舛，缘散尽途艰。未穷处徒徘徊，逢绝端惆怅晚。念生来数十载，无事所所；料活世几春秋，凡为庸庸。既昨日之碌碌，终来朝其皇皇。恨志酬未身朽兮，泣时来无命殒哉！落花流水，旧燕纷飞。岁暮途穷，春恨秋悲。苦短人生，没没而终；忧心抑志，郁郁而空。花开谢有春秋可待，人老去使朝暮难留。庸愁填胸，终日惨惨；朽恨萦怀，每时昏昏。夜来时，行云掠月；燕归处，落羽惊魂。苍天有情，何曾见老？明月无恨，几时长圆？曾经沧海，除却巫山。痴心赴水，难续尘缘。

嗟夫，吾生之所待，惟伊是焉。自始逢伊日，吾思乎未敢有怠。然今断其音，绝其信，去我伊者，痛何如哉？世有万万，与我皆空；吾有万万，非伊皆空。伊之存世，何而不我知也！天涯海角，尚可寻乎，吾不辞远。然之于茫茫靡途也，吾不知何往。桃花谢处，不见东风。山盟虽在，吾谁与同？

呜呼，寂寂凄凉人老后，凄凄惨咽梦魂中！悠悠苍天，伤我何及？吾生不胜悲，死不胜憾，情绝以往，愁生古今，彼苍天者，曷其有极？





　











